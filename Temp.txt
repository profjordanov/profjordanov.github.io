

Роден съм в град Луковит на 30.10.1995 г. Майка ми се казва Росица Пелова Иванова, а баща ми – Иван Йорданов Иванов. Имам по-голяма сестра – Десислава Иванова Димитрова, която се омъжи рано и се установи във Варна. Тя има две деца – Теодора и Иван.

Завърших средното си образование в СОУ „Алеко Константинов“ в Луковит, където живеех заедно с майка ми, баща ми и баба ми – Тинка Иванова Пелова. Често посещавахме родното ми село Лютаджик.

Като малък бях любознателен, но и донякъде непослушен. Математиката и компютрите бяха моя страст още от ранна възраст, но същевременно обичах да спортувам и да прекарвам време с приятели. Ценях свободата си и се възползвах максимално от всяка минута. Не отделях много време за учене, но винаги се стремях то да бъде възможно най-ефективно. 
